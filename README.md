<iframe src="https://www.facebook.com/plugins/likebox.php?href=https%3A%2F%2Fwww.facebook.com%2Fhowtocode.com.bd&amp;width&amp;height=62&amp;colorscheme=light&amp;show_faces=false&amp;header=false&amp;stream=false&amp;show_border=false&amp;appId=353725671441956" scrolling="no" frameborder="0" style="border:none; overflow:hidden; height:62px; margin-left:-15px;" allowTransparency="true"></iframe>

[বাংলায় কিউট কোর্স এর মূল পাতা](http://qt.howtocode.com.bd/) | [HowToCode মূল সাইট](http://www.howtocode.com.bd/) | [সবার জন্য প্রোগ্রামিং ব্লগ](http://blog.howtocode.com.bd/) | [পিডিএফ ডাউনলোড](https://www.gitbook.com/download/pdf/book/howtocode-com-bd/-qt)    

# বাংলায় কিউট ফ্রেমওয়ার্ক

[![Join the chat at https://gitter.im/howtocode-com-bd/qt.howtocode.com.bd](https://badges.gitter.im/Join%20Chat.svg)](https://gitter.im/howtocode-com-bd/qt.howtocode.com.bd?utm_source=badge&utm_medium=badge&utm_campaign=pr-badge&utm_content=badge)

<iframe scrolling="auto" frameborder="0" style="border:none; overflow:hidden; height:170px; width:100%; margin-left: 15;" allowTransparency="true" src="http://api.howtocode.com.bd/contrib/qt"></iframe> 

### সংক্ষেপ

কিউট একটি জনপ্রিয় গ্রাফিকাল ইউজার ইন্টারফেস ফ্রেমওয়ার্ক। উইন্ডোজ, লিনাক্স, ম্যাক, এন্ড্রয়েড, উইন্ডোজ ফোন সহ ১২টিরও বেশী প্লাটফর্মে  এপ্লিকেশন ও এমবেডেড ডিভাইস তৈরী করার জন্য কিউট ফ্রেমওয়ার্ক ব্যাবহার করা হচ্ছে। কিউট ফ্রেমওয়ার্কটি অনেকগুলো মডিউলে ভাগ করা যাতে সহজে দরকার মত ফিচার ব্যাবহার করে এপ্লিকেশন ডেভলপ করা যায়। সেই সাথে এর সি++ রানটাইম খুব সহজে অন্যান্য প্লাটফর্মে ব্যাবহার করা যায়। কিউট ফ্রেমওয়ার্ক নিয়ে সহজে কাজ করার জন্য আছে অফিশিয়াল কিউট ক্রিয়েটর আইডিই, যাতে কিউট এপ্লিকেশন ডেভলপমেন্ট, ডিজাইন, ডিবাগিং, ডকুমেন্টেশন সহ নানারকম কাজ করা সম্ভব। শুধু সি++ দিয়ে নয়, কিউট কুইক ফ্রেমওয়ার্কের সাহায্যে জাভাস্ক্রিপ্ট দিয়ে তৈরী করা সম্ভব দৃষ্টিনন্দন ইউজার ইন্টারফেস। তাছাড়া ওয়েবকিটের সাহায্যে এইচটিএমএল৫ বেজড এপ্লিকেশন তৈরীর সুবিধা তো আছেই।

### কাদের জন্য এই কোর্স

প্রোগ্রামিং শেখার জন্য বাধাধরা কোন নিয়ম নেই। যেকোন বয়সের যেকোন মানুষ এই কোর্সটি করতে পারেন। তবে কিছু ক্ষেত্রে কোর্সটি আপনার জন্য সহায়ক হতে পারে। যেমন -

* আপনি একজন আন্ডারগ্র্যাজুয়েট স্টুডেন্ট, সি++ দিয়ে গ্রাফিকাল প্রজেক্ট করতে চাইলে
* আপনি একজন গ্র্যাজুয়েট, সি++ দিয়ে রিসার্চের প্রেজেন্টেশন করতে চাইলে
* আপনি একইসাথে লিনাক্স, ম্যাক এবং উইন্ডোজে কাজ করে এমন গ্রাফিকাল এপ্লিকেশন তৈরী করতে চাইলে
* আপনি সহজে সি++ লাইব্রেরী যেমন ওপেনসিভি, ওপেনজিএল, ম্যাথ প্লটিং, গেম ইঞ্জিনের সাথে ইউজার ইন্টারফেস তৈরী করতে চাইলে
* সহজে ডিপ্লয় ও শেয়ার করা যায় এমন নেটিভ এক্সিকিউটেবল জেনারেট করতে চাইলে
* সহজে মেইনটেইন করা যায় ও ব্যাকওয়ার্ড কম্প্যাটিবল কোড লিখতে চাইলে
* পাইথন, রুবি ইত্যাদি ল্যাংগুয়েজের কিউট র‍্যাপার দিয়ে এপ্লিকেশন তৈরী করতে চাইলে

### কোর্সটি শিখতে যা যা লাগবে

কিউট শেখার পূর্বশর্ত হল সি++ এ ভাল দখল থাকা। সি++ এর ফিচার যেমন অবজেক্ট ওরিয়েন্টেশন, পলিমরফিজম, ইনহেরিটেন্স, এনক্যাপসুলেশন, এনামারেশন, ম্যাক্রো ইত্যাদি কিউটে খুব বেশী ব্যাবহার করা হয়।

সি++ বাদে অন্য ল্যাংগুয়েজেও (যেমন জাভা, পাইথন) যদি ভাল অবজেক্ট ওরিয়েন্টেড কনসেপ্ট থাকে, তাহলে দ্রুত সি++ এর ধারণা নিয়ে নিলে কোর্সের জন্য সহায়ক হবে। অথবা আপনার সি জানা থাকলে সি++ এর ফিচারগুলো দ্রুত শিখে নিয়ে কোর্সটি শিখতে পারেন।

আর কোড প্র্যাকটিস করার জন্য মোটামুটি মানের কম্পিউটার বা নোটবুক হলেই চলবে। যেহেতু কিউট একটি ক্রস প্লাটফর্ম ফ্রেমওয়ার্ক, মেজর প্লাটফর্মগুলোর জন্য কিউটের ইন্সটলার রয়েছে। সুতরাং আপনি কোন অপারেটিং সিস্টেম ব্যাবহার করছেন তা নিয়ে চিন্তা করার কারণ নেই।

কোর্সটির লেসনগুলো এমনভাবে সাজানো হয়েছে যেন একজন শিক্ষার্থী সহজ থেকে এডভান্সড জিনিসগুলো শিখতে পারে। প্রতিটি মডিউল শেষে একাধিক প্রজেক্টের লেসন দেওয়া হবে। ফলে বাস্তব জীবনের বিভিন্ন কনসেপ্ট কাজে লাগিয়ে এপ্লিকেশন ডেভলপ করার অভ্যাস তৈরী হবে। প্রজেক্টের কোডগুলো কোর্সের সাথেই থাকবে যেন শিক্ষার্থীরা সেটা ডাউনলোড করে প্র্যাকটিস ও মডিফাই করতে পারে।

শিক্ষার্থীদের জন্য রইল শুভ কামনা।

### ওপেন সোর্স

এই বইটি মূলত স্বেচ্ছাশ্রমে লেখা এবং বইটি সম্পূর্ন ওপেন সোর্স। এখানে তাই আপনিও অবদান রাখতে পারেন লেখক হিসেবে। আপনার কন্ট্রিবিউশান গৃহীত হলে অবদানকারীদের তালিকায় আপনার নাম যোগ করে দেওয়া হবে।

এটি মূলত একটি [গিটহাব রিপোজিটোরি](https://github.com/howtocode-com-bd/qt.howtocode.com.bd) যেখানে এই বইয়ের আর্টিকেল গুলো মার্কডাউন ফরম্যাটে লেখা হচ্ছে। রিপোজটরিটি ফর্ক করে পুল রিকুয়েস্ট পাঠানোর মাধ্যমে আপনারাও অবদান রাখতে পারেন।

<iframe src="https://www.facebook.com/plugins/like.php?href=http%3A%2F%2Fqt.howtocode.com.bd&amp;width&amp;layout=button_count&amp;action=like&amp;show_faces=false&amp;share=true&amp;height=21&amp;appId=353725671441956" scrolling="no" frameborder="0" style="border:none; overflow:hidden; height:21px;" allowTransparency="true"></iframe>
