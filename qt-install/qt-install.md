# কিউট ডাউনলোড, ইন্সটল ও কনফিগারেশন

কিউট ফ্রেমওয়ার্ক নিয়ে কাজ করতে হলে সবার আগে প্রয়োজন একটি পিসি। যেহেতু মূল কিউট ফ্রেমওয়ার্কটি সি++ দিয়ে লেখা, তাই সি++ এর বেসিক সহ অবজেক্ট ওরিয়েন্টেড কনসেপ্টে ভাল দখল থাকা প্রয়োজন। কেননা কিউট ফ্রেমওয়ার্কের সকল ফিচারই ক্লাস বেজড।

## কিউট ডাউনলোড

[কিউট এর অফিশিয়াল ওয়েবসাইট](http://www.qt.io/download-open-source/) থেকে কিউট ফ্রেমওয়ার্কের ওপেনসোর্স লাইসেন্সযুক্ত ভার্শনটি ডাউনলোড করতে হবে। এখানে অনলাইন এবং অফলাইন দুরকমই ইন্সটলার রয়েছে। পরবর্তীতে ব্যাবহারের সুবিধার জন্য অফলাইন ভার্শন ডাউনলোড করা যেতে পারে।

হোস্ট প্লাটফর্ম অনুযায়ী ডাউনলোড অপশনগুলো দেওয়া আছে। প্রতিটা প্লাটফর্মে আবার টার্গেট আর্কিটেকচার (যেমন ৩২বিট, ৬৪বিট) এবং টার্গেট প্লাটফর্ম অনুযায়ী ইন্সটলারের লিংক রয়েছে। প্রতিটি ইন্সটলারের শেষে একটি মেজর ভার্শন এবং মাইনর ভার্শন নাম্বার দেওয়া থাকে। যেমন `Qt 5.4.0` বলতে মেজর ভার্শন `5` এবং মাইনর ভার্শন `X.Y` বোঝায়। এই কোর্সে আমরা কিউট ভার্শন `5.4.0` ব্যাবহার করবো।

অর্থাৎ আপনি যদি উইন্ডোজ ব্যাবহারকারী হয়ে থাকেন এবং উইন্ডোজ ডেস্কটপের জন্য কিউট ফ্রেমওয়ার্ক ডাউনলোড করতে চান তাহলে আপনাকে `Qt 5.4.0 for Windows 32-bit (MinGW 4.X.Y)` নামের ইন্সটলারটি বেছে নিতে হবে। যদি ভিজুয়াল স্টুডিও এডঅন দিয়ে ডেভলপ করতে চান তাহলে `Qt 5.4.0 for Windows 32/64-bit (VS 20YY)‍` ফাইলটি ডাউনলোড করুন।

অথবা আপনি যদি উবুন্টু/লিনাক্স ব্যাবহারকারী হয়ে থাকেন এবং লিনাক্স ৬৪বিট ডেস্কটপের জন্য কিউট ফ্রেমওয়ার্ক ডাউনলোড করতে চান তাহলে আপনাকে `Qt 5.4.0 for Linux 64-bit` নামের ইন্সটলারটি বেছে নিতে হবে। ৩২বিট ডেস্কটপের জন্য `Qt 5.4.0 for Linux 32-bit` ফাইলটি ডাউনলোড করতে হবে।

ওএস টেন (OS X) এর জন্য ডেস্কটপের পাশাপাশি এবং আইওএস (iOS) ডেভলপমেন্ট সাপোর্ট সহ ফাইল রয়েছে। এক্ষেত্রে `Qt 5.4.0 for Mac` বা `Qt 5.4.0 for iOS (Mac)` বেছে নেওয়া যেতে পারে। তাছাড়া এন্ড্রয়েড ডেভলপমেন্টের সহ আরেকটি ভার্শন `Qt 5.4.0 for Android (Mac)` আছে। প্রয়োজনমত ফাইল ডাউনলোড করতে হবে।

ডাউনলোড করার সময় অটোমেটিক মিরর থেকে ফাইল ডাউনলোড শুরু হবে। কোন কারণে ডাউনলোড স্পীড স্লো হলে প্রতিটি লিংকের পাশে `(info)` লেখায় ক্লিক করে পছন্দমত মিরর সিলেক্ট করা যাবে।

## কিউট ক্রিয়েটর

কিউট ফ্রেমওয়ার্কের জন্য কিউট ক্রিয়েটর নামের একটি চমৎকার আইডিই রয়েছে যাতে আছে বিল্টইন নানারকম ফিচার যেগুলো কিউট ডেভলপমেন্টের জন্য দরকারী ও সুবিধাজনক। কিউট ডাউনলোড করলে সাথে কিউট ক্রিয়েটর দেওয়া থাকে। তবুও কিছু প্লাটফর্মে কিউট ক্রিয়েটর আলাদা করে ডাউনলোড করার প্রয়োজন হতে পারে। অথবা আপডেটেড ভার্শনের জন্য কিউট ক্রিয়েটর ডাউনলোড করা যেতে পারে।

[কিউট এর অফিশিয়াল ওয়েবসাইট](http://www.qt.io/download-open-source/#section-6) থেকে কিউট ক্রিয়েটর ডাউনলোড করতে হবে।

## কিউট ইন্সটল করা

কিউট ইন্সটলের জন্য আপনার অপারেটিং সিস্টেম অনুযায়ী নিচের পেজগুলো দেখুন।

* [উইন্ডোজে ইন্সটল করা](qt-install-win.md)
* [লিনাক্সে ইন্সটল করা](qt-install-linux.md)
* [ম্যাকে ইন্সটল করা](qt-install-mac.md)

ইন্সটল হয়ে গেলে কিউট ক্রিয়েটরের সাথে কিউট ফ্রেমওয়ার্ক কনফিগারেশনের জন্য এই পেজটি দেখুন।

* [কিউট কনফিগারেশন](qt-configure.md)
